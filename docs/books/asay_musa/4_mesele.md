---
hide:
  #- navigation # Hide navigation
  - toc        # Hide table of contents
---

<h2 class="t_center">Төртүнчү маселе</h2>

**Бул маселе да «Жаштарга жол көрсөткүч» китепчесинде кененирээк түшүндүрүлгөн:**

Бир жолу мага кызмат кылган бир туугандарым тарабынан төмөнкү суроо суралды: «Жер шарын баш-аламандыкка келтирип жаткан жана Исламдын тагдыры менен байланыштуу болгон ушул коркунучтуу Биринчи дүйнөлүк согуштан элүү күндөн бери (Дагы жети жыл өттү ошол эле абал) (*) сурап да койбойсуң, кызыгып да койбойсуң? А бирок, кээ бир динге моюн сунган жана аалым адамдар жамаатты жана мечитти таштап коюшуп радиону укканга шашылып жатышат. Таң калыштуу, мындан да чоң бир окуя барбы? Же болбосо аны менен алек болуунун зыяны барбы?» деп сурашты. Аларга мынтип жооп бердим:

**Өмүр байлыгы өтө аз. Керектүү иштер өтө көп.** Бири биринин ичинде болгон айланалар сыяктуу, ар бир инсандын жүрөгү менен ашказанынан, денеси менен үй «айланасынан», көчөсү менен шаар «айланасынан», мекен менен мамлекет «айланасынан», жер шары менен адамзат «айланасынан», баштап тээ жан-жаныбарлар менен дүйнө «айланасына» чейин бири биринин ичиндеги «айланалар» бар. Ар бир айланада ар бир инсандын өзүнө таандык бир милдети бар. Бирок эң кичине айланада эң чоң, эң маанилүү жана туруктуу милдети бар. Ал эми эң чоң чөйрөдө эң кичине жана убактылуу, анча-мынча милдети болушу мүмкүн. Ушул салыштыруу аркылуу – кичинекей менен чоңдук бириси көбөйсө экинчиси азайа турган тескери өлчөмдөгү – милдеттер болушу мүмкүн. Бирок, чоң чөйрөнүн тартымдуулугу жагынан кичинекей чөйрөдөгү керектүү, маанилүү жана туруктуу кызматты таштатып керексиз, пайдасыз жана тиешеси жок иштер менен алек кылат. Жашоо байлыгын пайдасыз нерселерге коротот. Ошол кымбат өмүрүн кымбатсыз нерселер менен өлтүрүп алат. Кээде болсо бул согуш-мушташтарды кызыгуу менен көрүп турган адам эки жактын бир тарабына жүрөгү менен тараптар болот. Анын зулумдуктарын жактырат. Зулумуна шериктеш болот.

**Биринчи суроого жооп болсо: Ооба, ушул дүйнөлүк согуштан да чоң бир окуя жана ушул жер жүзүндөгү бүткүл дүйнөгө өкүм жүргүзүү маселесинен да маанилүү бир маселе, ар бир адамдын, өзгөчө Мусулмандардын башына келип олтурат. Эгер ар бир адамдын Германия жана Англия сыяктуу күчү, байлыгы жана акылы да бар болсо, ошол олуттуу маселени чечүү үчүн эч кандай экиленбестен туруп сарптамак.**

Мына ошол олуттуу маселе болсо, адамзаттын жүз миңдеген атактууларынын, чексиз жылдыздары менен жол башчыларынын бир добуштан, аалам кожоюнунун жана башкаруучусунун миңдеген убада менен осуяттарына таянышып кабар берип жаткан жана кээ бирөөлөрү өз көздөрү менен көргөн акыйкаттары мына ушул:

**Ар бир адамдын ыйманы үчүн ушул жер жүзү сыяктуу бак-дарактар жана сарайлар менен кооздолгон, түбөлүктүү жана туруктуу талаалар менен мүлктөргө ээ болуу же болбосо аларды уткуруп жиберүү мүмкүнчүлүгү берилип олтурат. Эгер ыйман «документин» колуна бекем кармабаса уткуруп жиберет. Ал эми бул кылымда, көп адамдар материализм топонунун айынан ошол мүмкүнчүлүктү уткуруп жиберишүүдө. Атүгүл бир олуя бир жерде кырк өлүмдөн болгону бир нечеси гана ошол убада кылынган нерселерге ээ болушканын өлүм учурунда көрүп күбө болгон экен; калгандарынын баары уткуруп жиберишкен. Таң калыштуу, бүткүл дүйнөнүн бийлиги ошол адамга бериле турган болсо да, ушул уткуруп жиберген нерселердин ордун толтура алабы?**

Мына ошол олуттуу маселени чечип бере турган кызматтарды жана жогоруда айтылган ошол нерселерди токсон пайыз уткурбаган, ошол олуттуу маселенин укмуштуудай өкүлүн жана ошол иште иштеп жаткан милдеттерди таштап коюп, дүйнөдө түбөлүктүү кала тургансып бизге тийиштүү болбогон, пайдасыз иштер менен алек болууну чыныгы акылсыздык деп билгенибизден, **биз Рисале-и Нур шакирттери, ар бирибиздин акылыбыз жүз эсе көбөйө турган болсо да жалгыз гана бул милдетке сарптообуз керек деп бекем ишенебиз.**

Эй түрмөдөгү менин жаңы бир туугандарым!. Силер, мени менен бирге келген эски бир туугандарым сыяктуу Рисале-и Нурду көрө элексиңер. Мен аларды жана алар сыяктуу миңдеген шакирттерди күбө катары көрсөтүү менен: **Ошол улуу максаттарга токсон тогуз пайыз ээ кылган, жыйырма жылда жыйырма миң адамдын ошол олуттуу маселелерин чечүүчү чыныгы ыйман «документин» колуна берген, Кураны Хакимдин руханий мужизасынан оргуп чыккан жана бул замандагы ошол олуттуу маселелерди чечип берүүчү биринчи өкүлү − Рисале-и Нур болгондугун** айтамын, далилдеймин жана далилдегенмин.

Ушул он сегиз жылдан бери менин душмандарым, динсиздер жана материалисттер мага каршы, өтө мыкаачы азгырыктары менен өкмөттүн кээ бир жетекчилерин алдоо жолу аркылуу бизди жок кылуу үчүн ушул жолку сыяктуу мурда дагы түрмөлөргө жана зындандарга киргизип жатышса да, Рисале-и Нурдун болот коргондорунун бир жүз отуз бөлүгүнүн эки-үчөөсүнө гана араң «тийише» алышты. Демек, адвокат жалдоону каалаган ага ээ болсо жетет.

Анан да коркпогула, Рисале-и Нур тыйылбайт! Эгемендүү өкмөттүн депутаттары менен жетекчилеринин колдорунда эки үчөөсүнөн башка маанилүү рисалелери эркин кезип жүрөт.

Иншааллах, бир учурларда түрмөлөрдү чыныгы тарбиялоочу жай кылуу үчүн бактылуу мүдүрлөр менен кызматчылар, ошол Нурларды түрмөдө олтургандарга нан менен дары сыяктуу таркатып беришет. 