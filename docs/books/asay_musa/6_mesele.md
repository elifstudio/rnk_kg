---
hide:
  #- navigation # Hide navigation
  - toc        # Hide table of contents
---

<h2 class="t_center">Алтынчы маселе</h2>

**(Рисале-и Нурдун көптөгөн жерлеринде баяндалып, ачык-айкын чексиз далилдери бар болгон Аллахка ыйман келтиүү шартынын миңдеген жалпы далилдеринен жалгыз бир далилине ишаарат кылынат.)**

&emsp;&emsp;Кастамонуда мектеп окуучуларынан бир топ окуучу жаныма келишти. **«Бизге Жаратуучубузду тааныттырыңыз, мугалимдерибиз Аллах жөнүндө бизге эч нерсе айтышпайт»** деп айтышты. Мен да аларга айттым: Силер окуп жаткан ар бир илим өздөрүнө тийиштүү тилдери менен Аллахтан кабар берип Жаратуучуну тааныттырууда. Мугалимдерди эмес, аларды уккула.

&emsp;&emsp;**Мисалы:** Кандайча ар бир колбасында укмуштуудай кылдат өлчөмдөр менен өлчөнүп алынган тирүү пасталар менен дарылары бар болгон укмуштуудай бир дарыкана болсо, сөзсүз түрдө өтө жөндөмдүү, химик жана даанышман бир дарыгер-фамоцевттин бар экенин көрсөтөт. Дал ошондой эле, жер шары деген дарыканадагы төрт жүз миң түрдүү өсүмдүктөр менен жаныбарлар «колбаларындагы» жандуу пасталар менен дарылар жагынан, бул базардагы дарыканадан канчалык укмуш жана чоң болсо, окуп жаткан медицина илимине салыштырганда, жер шары деген улуу дарыкананын дарыгери болгон Даанышман Аллахты атүгүл сокур көздөргө да көрсөтөт жана тааныттырат.

&emsp;&emsp;**Дагы бир мисал:** Кандайча миңдеген түрдүү түрдүү кездемелерди жөнөкөй бир материалдан токуп жаткан таң калыштуу бир фабриканы көрсөң, эч күмөнсүз ошол фабриканын ээсин жана колунан көөрү төгүлгөн бир механикти тааныттырат. Дал ошол сыяктуу жер шары деп аталган жүз миң баштуу, ар бир башында жүз миңдеген укмуштуудай фабрика-заводдору бар болгон Аллахка таандык кыдырып жүрүүчү бир механизм ушул адамдардын фабрикаларынан канчалык чоң болсо,  силер окуп жаткан физика илимине салыштырганда ошончолук даражада жер шарынын устасы менен ээсин билдирет жана тааныттырат.

&emsp;&emsp;**Дагы бир мисал:** Кандайча миң бир түрдүү эң мыкты ырыскылар, ар тараптан чогултулуп ичине өтө кылдаттык менен тизилген жана даярдалган кампа, ырыскыларды сактай турган склад же дүкөн, шексиз түрдө барынан да таң калаарлык азыктар менен ырыскылардын кожоюнун, ээсин жана кызматчысын билдирет. Дал ошол сыяктуу, бир жылда жыйырма төрт миң жылдык бир чөйрөдө өтө так тартип менен саякат кылган, түрдүү түрдүү ырыскыларга муктаж болгон жүз миңдеген жандыктарды ичине алган жана саякаты менен бирге ар мезгилдерге учурап, жаз айларын чоң бир вагон сыяктуу миңдеген түрдүү түрдүү тамактар менен толтуруп алып, кышында ырыскылары түгөнгөн бечара жандыктарга алып келип берүүчү жана жер шары деп аталган ушул Мээримдүү Аллах тааланын кампасы менен кемеси, миң бир түрдүү аспсптары, малдары жана консерваларын көтөрүп жүргөн бул Жараткандын склады менен дүкөнү ошол фабрикадан канчалык чоң жана кынтыксыз болсо, силердин окуп жаткан же болбосо окуй турган кулинария илимине салыштырганда жер шары деп аталган складдын ээсин, башкаруучусун, камсыздоочусун ошончоолук ачык-айкын билдирет, тааныттырат жана сүйдүрөт.    

&emsp;&emsp;**Дагы бир мисал:** Ичинде төрт жүз миңдеген жандыктары бар болгон, ар бир жандыктын ырыскысы бөлөк, колдонгон куралы бөлөк, кийген кийимдери бөлөк, таалимдери бөлөк жана кызматтан бошонуу мөөнөттөрү да бөлөк болгон бир ордонун кереметтүү командири өзү жалгыз бардык ошол бөлөк-бөлөк жандыктардын бөлөк-бөлөк болгон ырыскыларын, түрдүү түрдүү куралдарын, кийимдерин жана аспаптарын, эч бирисин унутпастан жана адаштырып жибербестен берип жаткан ошол укмуштуудай ордо жана аскердик казарма эч күмөнсүз жана ачык айкын ошол укмуш командирдин бар экенин көрсөтөт, суктандыруу менен сүйдүртөт. Дал ошол сыяктуу, жер жүзүнүн ордосунда, ар бир жаз айларында курал астына алынган Жараткандын жаңы бир ордосу болгон өсүмдүктөр менен жан жаныбарлардын түрүнөн төрт жүз миң түрлөрүн түрдүү түрдүү кийимдери, ырыскылары, куралдары, таалимдери жана кызматтан бошонуу мөөнөттөрү абдан тактык менен, тартиптүү жана эч бирисин унутпастан жана адаштырбастан бир гана Улуу Командир тарбынан берилип жаткан жер шарынын жаз мезгилиндеги «ордолору», канчалык даражада жогоруда айтылган инсан ордосунан чоң жана жеткилең болсо, силердин окуп жаткан аскердик илимине салыштырганда, барына кунт койгон жана акылы башында болгондорго жер шарынын Өкүмдарын, Раббисин, Камсыздоочусун жана Ыйык Командирин таң калдыруу менен жана ыйык тутуу менен билдирет. Жана мактоо менен тасбих кылуу аркылуу сүйдүрөт.                                                                                                             

&emsp;&emsp;**Дагы бир мисал:** Укмуштуудай кереметтүү бир шаарда миллиондогон электр лампалары бардык жерлерде учуп жүрүшсө, күйүүчү каражаттары эч түгөнбөгөн электр лампалары менен фабрика-заводдору, эч күмөнсүз жана ачык-айкын ошол электр тогун башкарып жаткан, учуучу лампаларды жасаган, фабрика-заводдорду курган жана күйүүчү каражаттарын камсыз кылып жаткан кереметтүү бир устаны жана кудуреттүү бир электрикти акылыбызды таң калтыруу жана сүйүндүрүү менен таанаыттырып жана сүйдүрүп жатат. Дал ошол сыяктуу бул аалам шаарында дүйнө сарайынын тамбашындагы жылдыз лампалары – астрономиянын айткандарына караганда, кээ бирлери жер шарынан миң эсе чоң жана пушканын огунан жетимиш эсе тез ылдамдык менен зымырап учуп баратышса да, өз огунан чыгып кетишпейт, бири бири менен кагышып кетишпейт, өчүп калбайт жана күйүүчү каражаттары түгөнүп калбайт.

&emsp;&emsp;Силер окуп жаткан астрономия илиминин айткандарына караганда, жер шарынан бир миллион эсе чоң, бир миллион жылдан да көп жашаган, Жараткандын мейманканасы болгон жерибиздин лампасы жана печкасы болгон күнүбүздүн өчпөстөн күйүп туруусу үчүн күн сайын жер шарынын деңиздери сыяктуу газдар, тоолору сыяктуу көмүрлөр жана жерибизден миң эсе көп отундар керек болмок. Ошол күндү жана ага окшогон чоң жылдыздарды эч кандай газы жок, отуну жок жана көмүрү жок эле күйгүзүп жаткан, өчүрбөгөн, баарын бир учурда жана катуу ылдамдык менен учуруп жүргөн жана бири бири менен кагыштырбаган чексиз кудурети менен бийлиги «жарык сөөмөйлөрү» менен көрсөтүп жаткан ушул эбегейсиз аалам шаарынын дүйнө сарайынын электр лампалары ошол мисалдагы лампалардан канчалык чоң жана укмуш болсо, силердин окуп жаткан же болбосо окуй турган электроника илими ушул улуу аалам көргөзмөсүнүн Султанын, Нурландыруучусун, Башкаруучусун жана Устасын ошол нурдуу жылдыздарды күбө кылуу менен тааныттырат. Даңктоо менен, ыйык тутуу менен сүйдүрөт жана жакшы көрдүртөт.   

&emsp;&emsp;**Дагы бир мисал:** Ар бир сабында бирден китеп өтө кылдаттык менен жазылган, ар бир сөзүндө ичке калемдер менен Курандын сүрөөлөрү жазылган бир китеп жана абдан маанилүү, бардык маселелери бири бирин кубаттап турган жана жазуучусу менен авторунун укмуштуудай жөндөмдүүлүгүн көрсөтүп жаткан бир жыйнак болсо, эч күмөнсүз жана күндүз сыяктуу жазуучусу менен авторун толук түрдө, бардык өнөрлөрү менен билдирет жана тааныттырат. Маашааллах, Бааракаллах дедиртип таң калдыртат. Дал ушул сыяктуу: Бул аалам чоң бир китеп, карасаң бир гана баракчасы болгон жер жүзүндө, бир гана формасы болгон жаз мезгилинде жана үч жүз миң башка башка китептер сыяктуу үч жүз миң өсүмдүктөр менен жаныбарлардан турган макулуктарды бир учурда, бири бири ичинде, жаңылышпастан, ката кетирбестен, адаштырбастан, чаташтырбастан, кемчиликсиз түрдө жана тартип менен, кээде дарак сыяктуу бир сөзүндө бир ырды же урук сыяктуу бир чекитте бүтүндөй бир китептин мазмунун жазган бир калемдин иштеп жатканын көзүбүз менен көрүп жаткан, ушул чексиз маанилерди камтыган, ар бир сөзүндө көптөгөн сырлары болгон ушул аалам жыйнагы жана ушул денелешкен улуу аалам китеби жогорудагы мисалда айтылган китептен канча эсе чоң, кереметтүү жана маанилүү болсо, силердин окуп жаткан табият таануу, тил жана адабият илимдеринин кенен салыштырмалары менен жана дүрбү сыяктуу көздөрү менен караганда бул аалам китебинин көркөмдөөчүсү менен жазуучусун ошончолук даражада чексиз жеткилеңдиктери менен бирге тааныттырат. Аллаху Акбар сүйлөмү аркылуу билдирет. Субхааналлах келимеси менен баяндайт. Алхамдулиллах сөзү менен сүйдүрөт.

&emsp;&emsp;Мына ошондуктан ушул илимдерге салыштыруу менен жүздөгөн илимдердин ар бириси кенен салыштырмалары менен, жекече күзгүсү менен, дүрбү сыяктуу көздөрү менен жана үлгү алуучу назарлары менен бул ааламдын Айбаттуу Жаратуучусун ысымдары менен билдирет, сыпаттары менен кемчиликсиздигин тааныттырат.

&emsp;&emsp;Мына ушул эбегейсиз жана жаркыраган Аллахтын бир экендигинин далилдери болгон жогоруда айтылган фактыларды дарс берүү үчүн, Кураны Мужиз-уль Баян көп көп кайталоо менен
<p class="t_center"><span class="arabic">رَبُّ السَّموَاتِ وَ اْلاَرْضِ </span> жана <span class="arabic"> خَلَقَ السَّموَاتِ وَاْلاَرْضَ</span></p>
аяттары менен Жаратуучубузду бизге тааныттырууда; деп ошол мектеп окуучуларына айттым. Алар дагы айткандарымды толук кабыл алышып тастыктоо менен: «Жаратканга чексиз шүгүрлөр болсун, чыныгы жүрөккө сактай турган жана акыйкат дарс алдык. Аллах сизден ыраазы болсун.» деп айтышты.!

&emsp;&emsp;**Мен да аларга айттым: Инсан – миңдеген түрдүү кайгылар менен кайгыра турган жана миңдеген түрдүү ырахаттар менен ырахат ала турган жандуу механизм, өтө алсыздыгы менен бирге чексиз материалдык жана руханий душмандары, чексиз муктаждыктары менен бирге сырткы жана ички керектөөлөрү болгон жана ар дайым тынымсыз ажыроо менен айрылуу «шапалагын» жеген бечара бир макулук болуп туруп, ыйман жана ибаадаттар аркылуу дароо ошондой бир Айбаттуу Падышага байланышып, бардык душмандарына каршы сүйөнүүчү тирек жана бардык муктаждыктарына таянуучу жөлөк табуу менен, баарысы таандык болгон кожоюнунун абырою менен, даражасы менен сыймыктанганы сыяктуу, ал да ушундай чексиз Кудуреттүү жана Ырайымдуу падышага ыйман келтирүү менен байланышса, ибаадаттары менен кызмат кылса жана ажалдын «жок болуу» деген жарыясын кызматтан бошонуу түшүнүгүнө айландырса канчалык ыраазычылык менен жана канчалык шүгүр кылуу менен сыймыктана алаарын салыштырып көрүңүз.**

&emsp;&emsp;Ошол мектеп окуучуларына айткан сыяктуу кайгыга чөмүлүп түрмөдө олтургандарга да кайталап айтамын: **Аны тааныган жана итаат кылган зынданда да болсо бактылуу. Аны унуткан сарайларда да болсо зынданда жана бактысыз.** Атүгүл бактылуу бир адам өлүм жазасына кетип баратып бактысыз заалымдарга айткан экен: **«Мен өлбөймүн. Балким бул дүйнөдөгү кызматтарымдан бошонуу менен бактылуу жашоого кетип баратам. Бирок, мен да силерди түбөлүктүү өлүм жазасы менен жазлангандыгыңарды көрүп жаткандыгымдан, силерден толук өчүмдү алып жатам»**
<p class="t_center"><span class="arabic">لاَ اِلهَ اِلاَّ اَللّهُ </span>деп, кубаныч менен жан таслим кылат.</p>
<p class="t_center arabic">سُبْحَانَكَ لاَ عِلْمَ لَنَا اِلاَّ مَا عَلَّمْتَنَا اِنَّكَ اَنْتَ الْعَلِيمُ الْحَكِيمُ</p>