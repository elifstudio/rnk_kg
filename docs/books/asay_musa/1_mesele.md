---
hide:
  #- navigation # Hide navigation
  - toc        # Hide table of contents
---

<h2 class="t_center">Биринчиси</h2>
&emsp;&emsp;Төртүнчү Сөздө кененирээк баяндалгандай, Жаратуучубуз бизге эки жашообузга тең керек болгон нерселерди камсыз кылуубуз үчүн күн сайын жыйырма төрт саат өмүр байлыгын берип жатат. **Биз болсо, бул дүйнөлүк кыска жашообузга жыйырма үч саатты сарптап, беш убакыт фарз намазына жеткиликтүү болгон бир саатты өтө узун болгон акыреттик жашообузга сарптабасак, канчалык акылга терс ката бир иш кылган болобуз жана ошол катанын жазасы болуп жүрөгүбүз менен жана да руханий азап чегип, жана ошол азаптардын айынан адеп-ахлакты бузуу жана үмүтсүздүк менен өмүр өткөрүү аркылуу, тарбиялануу эле эмес, тескерисинче тарбияга карама-каршы келүү менен бирге кандай чоң зыянга учурай тургандыгыбызды салыштырып көрөлү. Эгер бир саатты беш убакыт фарз намазга сарптай турган болсок, анда түрмө менен кайгынын мөөнөтүнүн ар бир сааты кээде бир күндүк ибаадат жана убактылуу бир сааты түбөлүктүү сааттар сыяктуу болуусу, жүрөктүк жана руханий үмүтсүздүк менен жан кейиткен кээ бир азаптарынын жоголуулары, түрмөгө түшүүгө себепчи болгон каталарды каффаарат катары кечирүүсү жана түрмөнүн негизги максаты болгон тарбияны алуусу – канчалык даражада пайдалуу бир сыноо, бир дарс жана кайгыда бирге болгон жолдоштору менен бири-бирине жубатуу бере турган сонун бир маектешүү болгондугун ойлонолу!..**

&emsp;&emsp;Төртүнчү Сөздө айтылганы сыяктуу: Миң сомдук буюмду утуп алуу үчүн, миң адам биригип алышып ойноп жаткан лотерея кумарына жыйырма төрт сомунан беш он сомун берген жана жыйырма төрттөн бирөөсүн түбөлүктүү бир бермет казынасынын билетине бербеген; А бирок дүйнөлүк лотереяда ошол миң сомду утуп алуу ыктымалы миңде бирөө гана. Анткени, дагы миң адам бар. Ал эми акыреттик адамзаттын тагдыр «лотереясында» ыйман менен көз жумган мусулмандар үчүн утуу ыктымалы тогуз жүз токсон тогуз пайыз болгондугуна – жүз жыйырма төрт миң пайгамбарлардын ал жөнүндөгү кабарларын өз көздөрү менен көрүү аркылуу тастыкташкан олуялар менен асфиялардан – сан жеткис чынчыл кабарчылар кабар берип жатышса да, биринчи айтылган лотереяга жүгүрүп, экинчисинен качуу канчалык аң-сезимге терс экенин салыштырып көрөлү.

&emsp;&emsp;Бул маселеде түрмөнүн жетекчилери, башкы күзөтчүлөрү, атүгүл өкмөт башчылары менен тартип сактоо кызматкерлери Рисале-и Нурдун бул дарсынан сүйүнүп ыраазы болуулары керек. Анткени, динге моюн сунган жана Тозок «түрмөсүн» ар дайым жадына алган миң адамды башкаруу жана тартипке салуу – намаз окубаган, эч нерсеге ишенбеген, тек гана дүйнөдөгү түрмөнү гана ойлогон, арам-адалды билбеген жана да бир аз бекерчиликке үйрөнүшүп алган он адамдан да оңой болгондугу көптөгөн тажырыйбаларда көрүлгөн.