---
hide:
  #- navigation # Hide navigation
  - toc        # Hide table of contents
---
<style>
    .t_center {
        text-align:center;
    }
</style>

<h2 class="t_center">Экинчи маселенин кыскача мазмуну</h2>
Рисале-и Нурдун «Жаштарга жол көрсөткүч» китепчесинде өтө сонун түшүндүрүлгөнү сыяктуу: Ушул күндүн түнү жана ушул күздүн кышынын келүүсү сыяктуу, сөзсүз түрдө өлүм башыбызга келет. **Ушул түрмө кандайча тынымсыз кирип чыккандар үчүн убактылуу бир мейманкана болсо, дал ошол сыяктуу: Ушул жер жүзү дагы шашылып баратышкан кербенчилердин жолундагы бир түндүк конуп кетүү үчүн курулган бир турак жай. Ар бир шаарды жүз жолудан көрүстөнгө бошотуп жаткан өлүм – албетте жашоодон да көбүрөөк бир каалаган нерсеси бар.** Рисале-и Нур – мына ушул коркунучтуу акыйкаттын табышмагын чечмелеген жана тапкан. Бул акыйкаттын кыскача бир мазмуну мындайча:

**Ырас, өлүм өлтүрүлбөгөндүктөн жана мүрзөнүн эшиги жабылбагандыктан, албетте бул таш боор ажалдын колунан жана мүрзөнүн «жекече түрмөсүнөн» кутулуунун чарасы бар болсо, инсандын эң чоң жана барынан да жогору болгон көйгөйү жана маселеси болуп саналат.** Ооба, чарасы бар жана Рисале-и Нур – Курандын сыры аркылуу ошол чараны эки жерде эки төрт болгону сыяктуу ачык-айкын далилденген. Кыскача мазмуну мындайча:   

**Өлүм – же түбөлүктүү жок болуу; ошол инсанды да, бардык жакшы көргөндөрү менен туугандарын да аса турган дарга. Же болбосо, башка түбөлүктүү ааламга кетүү жана ыйман документи аркылуу бакыт сарайларына кирүү үчүн бул дүйнөдөн бошонуу болуп саналат.**

**Ал эми мүрзө болсо, же кап-караңгы жекече камера жана түбү жок кудук; же болбосо бул дүйнө зынданынан түбөлүктүү жана нурдуу сый көрө турган жер менен бакчаларга ачылган эшик болуп эсептелет.** Бул акыйкатты, **«Жаштарга жол көрсөтүүчү»** китепчеси бир мисал менен далилдеп берген. Мисалы:

Ушул түрмөнүн бакчасында адамдарды асуу үчүн дарга орнотулган жана алардын жөлөнүп турган дубалдарынын аркасында өтө чоң жана бүткүл дүйнө чогулуп алышып ойноп жаткан лоторея майданы курулган. Биз, бул түрмөдөгү беш жүз киши, эмне болсо да эч кимисин өзгөчөлөбөстөн жана кутулуп кетүү мүмкүн эмес, биздин ар бирибизди ошол майданга чакырышат; же «Кел жок болуу жарыяңды ал, дарга чык» же «Түбөлүктүү жекече түрмө чечимиңди карма, ушул ачык эшикке кир» же болбосо «Сага сүйүнчү! Миллиондогон алтын билети сага чыкты, кел ал» деп бардык жерде жарыялар айтылууда. Биз да алардын бири бири аркасынан ошол дарга чыгып жатышканын өз көзүбүз менен көрүп жатабыз. Кээ бирөөлөрүнүн асылып жаткандыктарына күбө болуудабыз. Кээ бирөөлөрү да асыла турган дарды тепкич кылып ошол дубалдын ары жагындагы лоторея майданына кирип жатышкандыктарын; ал жакта чоң жана адилеттүү кызматчылардын анык кабарлары аркылуу көрүп жаткан сыяктуу билип турсак да, ушул түрмөбүзгө эки топ кирип келишти. Биринчи топ, колдорунда музыкалык аспаптар, шараптар, сырттан карганда таттуу көрүнгөн халвалар менен баклавалар бар. Бизге жедирүүгө аракет кылып жатышат. Бирок ошол татуу нерселер ууланган. Инсан шайтандар ичине уу кошуп коюшкан. Экинчи жамаат же топтун колдорунда тарбиялоочу китептер, адал тамактар жана берекелүү шербеттер бар. Бизге белек кылып берип жатышат жана бир добуштан баары олуттуу жана ачык айкын түрдө мынтип айтып жатышат:

«Эгер ошол биринчи топтун силерди сыноо үчүн берип жаткан белектерин алып жеген болсоңор, көрүп жатканыңар сыяктуу ушул көз алдыбыздагы ушул дарга асыласыңар. Эгер биздин ушул өлкөбүздүн Падышасынын буйруктары менен алып келген белектерди мурдагылардын ордуна кабыл этип жана тарбиялоочу китептердеги дубалар менен зикирлерди окусаңар, ошол асылуудан кутуласыңар. Ошол лоторея майданында баш байге катарында ар бириңер миллиондогон алтын билетин утуп алаарыңарга көз менен көргөн сыяктуу жана күндүз сыяктуу ишенгиле. Эгер ошол харам, күмөндүү жана ууланган таттууларды жесеңер, асылганга чейин эле ошол уунун азабын тарта турганыңарды ушул буйруктар менен биз бир добуштан силерге анык кабар берип жатабыз» деп айтып жатышат.

Мына ушул мисалда айтылган сыяктуу, ар дайым көрүп жаткан ажал даргасынын ары жагында адам баласынын тагдыр лотореясынан ыймандуулар менен моюн сунгандар үчүн – хүснү хатиме шарты менен – түбөлүктүү жана түгөнбөс бир казынанын билети чыга турганын; Жүз пайыз бузукулук, харам, ыймансыздык жана күнөө жолунда жүргөндөр – тообо кылбоо шарты менен – же түбөлүктүү жок болуу (Акыретке ишенбегендерге) же болбосо түбөлүктүү караңгы жекече түрмөгө (Рухтун түбөлүктүүлүгүнө ишенген жана бузуку жолдо жүргөндөргө) жана түбөлүктүү өкүнүп калуу чечимин ала тургандыктарын токсон тогуз пайыз менен анык кабар берген, эң оболу колдорунда «тастыклалган белгилери» болгон чексиз **мужизалары** бар болгон жүз жыйырма төрт миң пайгамбарлар (алейхимуссалам) жана алардын берген кабарларынын издерин жана кинодогу сыяктуу көрүнүштөрүн **кешф** аркылуу, сезим аркылуу көрүп, тастыктоо менен мөөр баскан жүз жыйырма төрт миллиондон ашык олуялар (каддесаллоху есраарахум) жана ошол эки түрдүү адамзаттын атактууларынын кабарларын, акылга сыйымдуу анык далилдер менен жана күчтүү фактылар менен абдан так далилдөө менен тастыкташып мөөр баскан миллиярддаган келип-кеткен **мухаккиктер**[[`1`](#quote1)], **мужтахиддер** жана **сыддыкиндер**; баары чогулушуп адамзаттын күндөрү, айлары жана жылдыздары болгон ушул үч улуу жамаат, ушул үч акыйкат ээлери жана адамзаттын ыйык командирлери болгон ушул үч улуу топтун буйруктары менен берген кабарларына кулак салбаган жана түбөлүктүү бакытка алып баруучу, алардын көрсөткөн жолу болгон «Туура жолдо» кетпегендер, токсон тогуз пайыз үрөй учурган коркунуч ыктымалын эске албаган жана бир гана жалгыз кабарчынын бир жолдо коркунуч бар деген эскертүүсү менен ал жолду таштаган, башка узун жолдо аракет кылган адамдын албетте жана албетте жагдайы мына ушундайча:

Эки жолдун – чексиз кабарчылардын анык кабарлары аркылуу – эң кыса, эң оңой, жүз пайыз Бейишти жана түбөлүктүү бакытты таптырган жолду таштап коюп, эң түйшүктүү, эң узун, жүрөктү эзген жана токсон тогуз пайыз Тозок түрмөсү менен түбөлүктүү өкүнүүнү натыйжа кылган жолду тандап турса да, дүйнөдө ушул эки жолдун, бир гана кабарчынын жалган болуп калышы мүмкүн деген кабары аркылуу, бир пайыз коркунуч ыктымалы бар болгон жана бир ай түрмөгө түшүү ыктымалы болгон кыска жолду таштап коюп, пайдасыз, тек гана зыянсыз болгондугу үчүн узун жолду тандаган бактысыз, акмак келесоолор сыяктуу коркунучтуу, узакта көрүнүп турган жана ага тынчтык бербеген ажыдарларга маани бербейт; чиркейлер менен алек болот. Тек гана ошолорго гана маани бере турган даражада акылын, жүрөгүн, рухун жана адамгерчилигин жоготкон болот.

Ырас, чыныгы абалыбыз мына ушундай болгондуктан, биз түрмөдөгү адамдар, ушул түрмө деген балээден чындап өч алуу үчүн ошол сүйкүмдүү экинчи топтун белектерин кабыл алышыбыз керек. Тактап айтканда, кандайча бир мүнөт өч алуу ырахаты менен бир нече мүнөттүк же болбосо бир-эки сааттык бузуку жолундагы ырахаттары менен ушул балээ бизди он беш, беш, он жана эки-үч жылга бул түрмөгө түшүрдү. Дүйнөбүздү бизге зындан кылды. Биз да бул балээге карама-каршы жана кежирдик менен түрмөдөгү бир-эки саат мөөнөтүбүздү бир-эки күндүк ибаадатка жана эки-үч жылдык жазабызды – ошол куттуу жамааттын белектери менен – жыйырма-отуз жылдык түбөлүктүү бир өмүргө; жана он же жыйырма жыл түрмөдөгү жазабызды, миллиондогон жылдык Тозок түрмөсүнөн кечирилүүбүзгө себепчи кылып, убактылуу дүйнөбүздүн ыйлоосуна каршы, түбөлүктүү жашообузду күлдүрүү менен ушул балээден чындап өч алышыбыз керек. Түрмөнү тарбия алуучу жер катары көрсөтүп; ар бирибиз мекенибизге жана эли-журтубузга тарбиялуу, ишенимдүү жана пайдалуу адам болууга аракет кылышыбыз керек. Анын үстүнө түрмө кызматкерлери, мүдүрлөрү жана башкаруучулары дагы, кылмышкер, бандит, тентимиш, адам өлтүргүч, бузуку жана мекенге зыян келтирүүчүлөр деп ойлогон адамдарды, эң сонун бир дарсканада иштеген шакирттердин катарында көрүшсүн. Жана сыймыктануу менен Аллахка шүгүр айтышсын.

<p id="quote1" style="font-size:12px;">[1] Ошол мухаккиктердин жалгыз гана бирөөсү Рисале-и Нур. Жыйырма жылдан бери эң кежир философтор менен өжөр дин душмандарынын жаагын жапкан китепчелери эл алдында. Ким кааласа окуй алат жана эч ким каршы чыга албайт.</p>