---
hide:
  #- navigation # Hide navigation
  - toc        # Hide table of contents
---

<p class="t_center arabic">بِسْمِ اللّٰهِ الرَّحْمٰنِ الرَّحِيمِ</p>
<h2 class="t_center">ОН ТОГУЗУНЧУ КАТ</h2>
Бул китепче Мухаммад (САВ)дын үч жүздөн ашуун мужизаларын баяндайт. Аны менен бирге өзү да ал мужизалардын бир керемети болду. Үч-төрт жагы менен укмуштуулугун көрсөттү:

**Биринчиси:** Хадис жана риваят болуу менен бирге жүз беттен ашык болсо да, эч бир китептерге ачып карабастан, жатка, тоолордо, токойлордун булуң-бурчтарында үч-төрт күндүн ичинде күн сайын эки-үч саатан алек болуп жатып, жалпысынан он эки сааттын ичинде жазылып бүтүүсү кереметтүү бир окуя болду.

**Экинчиси:** Бул китепче узундугу менен бирге жазылуусу да тажатып жибербеди, окулуусу да шириндигин жоготподу. Жалкоо жазуучуларды ушундай кыйын кырдаалда жана тажатуучу бир заманда абдан шыктандырып кайрат берди дейсиң, бул чөлкөмдө бир жылдын ичинде жетимишке жакын нусканын кол жазма менен жазылышы ал мужизалардын бир керемети болгондугун түшүнгөн адамдарды толук ынандыра алат.

**Үчүнчүсү:** Илимден анча кабары жок жана тевафуктан (дал келүүчүлүктөн, шайкештиктен) да эч бир кабары жок бир адамдын жана андан башка сегиз оңдоп-түзөтүүчүнүн бири-бирин көрбөй жазган нускаларында «Расул Акрам алейхиссалаату вассаллам» сөзү дээрлик китептин ичинде жана «Куран» сөзү бешинчи бөлүгүндө кыпындай ынсабы бар адам «Бул кокустук» дей албай турган даражада дал келүүчүлүк көрүндү.  Ким көргөн болсо: «Бул бир кайыптын сыры жана Ахмад (АСВ)дын мужизаларынын бир керемети» деп ачык өкүм чыгарат.

Бул китепченин башындагы негиздер абдан маанилүү. Анын үстүнө бул китепчедеги хадистер бардык хадис имамдары кабыл кылган жана сахих болуу менен бирге, Пайгамбарыбыздын элчилик учурундагы ачык-айкын болуп өткөн окуяларын баяндайт. Бул китепченин сонундуктарын жаза турган болсок, бул китеп сыяктуу эмгек жазуу керек болгондуктан, кызыккандарды бул китепти бир жолу окуп чыгуусун сунуш кылабыз...

<p style="text-align:right;">Саид Нурси</p>