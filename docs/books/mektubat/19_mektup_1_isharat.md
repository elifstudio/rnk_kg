---
hide:
  #- navigation # Hide navigation
  - toc        # Hide table of contents
---
<h2 class="t_center">Мухаммад (САВ)дын мужизалары</h2>
<p class="t_center arabic">بِاسْمِهِ سُبْحَانَهُ وَاِنْ مِنْ شَيْءٍ اِلاَّ يُسَبِّحُ بِحَمْدِهِ</p>
<p class="t_center arabic">بِسْمِ اللّٰهِ الرَّحْمٰنِ الرَّحِيمِ</p>
<p class="t_center arabic">هُوَ الَّذِى اَرْسَلَ رَسُولَهُ باِلْهُدٰى وَدِينِ الْحَقِّ لِيُظْهِرَهُ عَلَى الدِّينِ كُلِّهِ وَكَفٰى باللهِ شَهِيدًا مُحَمَّدٌ رَسُولُ اللهِ</p>
---------------------------
<p class="t_center">« Аллах Өз элчисин бардык диндерден үстөм кылуу үчүн туура жол жана акыйкат дин менен жөнөттү. Буга күбө катары Аллах Өзү жетиштүү. Мухаммад – Аллахтын элчиси...» </p>
<p class="t_center">(Куран 48:28-29) аяттарынын акырына чейин...</p>

<p style="font-size:12px;">(«Он тогузунчу сөз» менен «Отуз биринчи сөз» Мухаммад (АСВ)дын пайгамбар экендигин ачык-айкын далилдеп бергендиктен, далилдөө жагын аларга шилтеп, бирок аларга кошумча катары «Он тогуз түйүндөн турган ишаараттар» аркылуу ошол улуу акыйкаттын кээ бир учкундарын көрсөтүп беребиз.)</p>

&emsp;&emsp;**БИРИНЧИ ИШААРАТ:** Бул ааламдын Ээси жана Башкаруучусу албетте билип туруп жасап жатат, даанышмандуулук менен башкарып жатат, ар нерсенин бардык тарабын көрүү менен тескеп жатат, бардык нерселерди билүү менен, көрүү менен тарбиялап жатат жана бардык нерседе көрүнүп жаткан сырларды, максаттарды жана пайдаларды өзүнүн каалоосу менен жөнгө салып турат. Ырас, жасаган билгендиктен, албетте билген да сүйлөй алат. Эгер сүйлөсө, анда албетте акыл-эстүү, ой жүгүртө алган жана сүйлөшүүнү билгендер менен сүйлөшөт. Ал эми ой жүгүртүп, түшүнө ала тургандар менен сүйлөшө турган болсо, албетте акыл-эстүүлөрдүн ичиндеги эң көбү жана барынан аң-сезимдүүсү болгон адамзат менен сүйлөшөт. Эгер адамзат менен сүйлөшө турган болсо, албетте инсандардын арасындагы сүйлөшүүгө жөндөмдүү жана адамдардын эң татыктуулары менен сүйлөшөт. Эгер эң кынтыксыз, эң жөндөмдүү, эң адеп-ахлактуу жана адамдарды ээрчитип кете ала тургандар менен сүйлөшө турган болсо, албетте бардык дос-душмандарынын биргелешкен кабылдоосу менен, эң жөндөмүү, эң улуу адеп-ахлактуу, адамзаттын бештен бир бөлүгүн ээрчитип жүргөн, жер бетиндегилердин дээрлик жарымы анын руханий өкүмдарлыгына баш ийген, Анын алып келген нуру аркылуу бир миң үч жүз жылдан бери келечекти жарык кылып жаткан, адамзаттын нурдуу бөлүгү болгон ыймандуулар күн сайын тынымсыз беш жолу аны менен саламдашып, Ага ырайым дубасы менен бата тилешип, Аны даңазалаган жана сүйүшкөн Мухаммад Алейхиссалату Вассалам менен сүйлөшмөк жана сүйлөшкөн, Аны элчи кылмак жана элчи кылып дайындаган, бүткүл адамзатка жол башчы кылмак жана жол башчы кылган!