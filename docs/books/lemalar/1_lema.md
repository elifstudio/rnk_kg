---
hide:
  #- navigation # Hide navigation
  - toc        # Hide table of contents
---

<h2 class="t_center">Биринчи лема</h2>
&emsp;&emsp;Азирети пайгамбар Юнус ибни Метта менен пайгамбарыбыз Мухаммад(С.А.В)дын мунаажаты — эң улуу мунаажат жана дубалардын кабыл болуусуна да олуттуу бир себеп. Азирети Юнус Алейхиссаламдын белгилүү окуясынын кыскача мазмуну мындайча болгон: Кемеден деңизге ыргытылган жана аны чоң балык жутуп алган. Деңиз бороон-чапкын, түн  коркунучтуу, асман караңгы жана бардык тараптан үмүт үзүлгөн бир жагдайда:
<p class="t_center arabic">لاَ اِلهَ اِلاَّ اَنْتَ سُبْحَانَكَ اِنِّى كُنْتُ مِنَ الظَّالِمِينَ</p>
деп жалбаруусу, анын бул абалдан бир заматта куткарылуусуна себепчи болгон. Бул мунаажаттын улуу сыры төмөндөгүчө: Ошол учурда бардык себептер эч нерсе кыла албай калды. Анткени, ошол жагдайда аны куткара турган заттын өкүмү: балыкка да, деңизге да, түнгө да жана асманга да өтө турган Зат болушу керек эле. Себеби, анын каршысында «түн, деңиз жана балык» үчөө биригишкен болчу. Бул үчөөнү тең буйругуна баш ийдирген бир Зат гана аны сак саламат жээке алып чыга алмак. Эгер бардык адамдар анын кызматчылары жана жардамчылары болушса да, баары бир алардын эч кандай пайдалары тиймек эмес. **Демек, себептердин таасири жок.** Себептердин жаратуучусу болгон Аллахтан башка куткаруучу жок экендигин өз көзү менен даана көргөндүктөн жана ар бир нерседеги Аллах Тааланын кудурети менен таасири — Жалгыз бир Кудайга сыйынуу Нуру ичинде көрүнгөндүгү үчүн ушул мунаажат бир заматтын ичинде түндү, деңизди жана балыкты баш ийдирген. Ошол Жалгыз бир Кудайга сыйынуу Нуру менен балыктын ичин суу астында жүрүүчү кемеге айландырып, толкуган тоо сыяктуу толкундар ичиндеги деңизди ошол Жалгыз бир Кудайга сыйынуу Нуру аркылуу коопсуз бир жайык чөлгө, айланып жүргөн кенен жерге жана эс алуучу жайга айланганы сыяктуу, ошол нур аркылуу асманды булуттардан тазалап, айды чырак сыяктуу төбөсүндө жаркыратты. Ар тараптан аны коркутуп, азап берип жаткан макулуктар дагы бардык жагынан ага достук жүздөрүн көрсөтүштү. Ошентип, сак саламат жээке чыкты. Яктиин  дарагынын астында Раббисинин ошол мээримине күбө болду.

&emsp;&emsp;Ал эми биз болсо, азирети Юнус Алейхиссаламдын биринчи жагдайынан дагы жүз эсе коркунучтуу абалдабыз. Түнүбүз — бул келечек. Келечегибиз болсо — гафлет назары менен караганда анын түнүнөн жүз эсе караңгы жана коркунучтуу. Деңизибиз болсо — ушул башы айланып турган жер шарыбыз. Бул деңиздин ар бир толкунунда миңдеген жаназалар бар болгондуктан, анын деңизинен дагы миң эсе коркунучтуу. Биздин напсибиз — биздин балыгыбыз; түбөлүктүү өмүрүбүздү сыгып жок кылууга далалаттанып жатат. Бул балык анын балыгынан миң эсе зыяндуу. Анткени, анын балыгы анын жүз жылдык өмүрүн жок кылмакчы. А биздин балыгыбыз болсо, жүз миллиондогон жылдык өмүрүбүздү талкалап-жок кылууга аракет кылып жатат. Ырас, биздин чыныгы жагдайыбыз мына ушундай болгондуктан, албетте биз дагы азирети Юнус алейхиссаламдын бул аракеттеринен үлгү алуу менен бардык себептерден жүзүбүздү буруп, түздөн түз себептердин Жаратуучусу болгон Раббибизге кайрылып:
<p class="t_center arabic">لاَ اِلهَ اِلاَّ اَنْتَ سُبْحَانَكَ اِنِّى كُنْتُ مِنَ الظَّالِمِينَ</p>
дешибиз керек. Жана да келечек буйругу астында, дүйнө өкүмү астында жана напсибиз башкаруусу астында болгон ошол Зат гана, биздин капилеттик менен адашуубуздун айынан бизге каршы бириккен келечек, дүйнө жана напсинин зыяндарынан сактап калаарына толук ишенишибиз керек. Таң калыштуу, жүрөктүн түпкүрүндөгү эң кылдат, эң жашыруун ойлорду билүүчү, биздин келечегибизди Акыретти жаратуу аркылуу жарык кылуучу жана дүйнөнүн жүз миңдеген муунтуучу толкундарынан куткаруучу Асман менен Жердин Жаратуучусунан башка кайсы себеп бар!? Андан башка эч бир куткаруучунун болушу мүмкүн эмес. **Аллахтан башка эч бир нерсе, эч качан Анын уруксаты менен каалоосу болбой туруп жардам бере албайт жана да куткаруучу боло албайт!** Ырас, биздин дагы чыныгы жагдайыбыз ушундай. Азирети Юнус Алейхиссаламга ошол мунаажаттын натыйжасында балыгы бир унаага жана суу астында сүзүүчү кемеге; деңизи жайык чөлгө; түнү болсо — айдын жарыгындагы сүйкүмдүү көрүнүшкө айланды. Ошондуктан биз дагы ыйман нуру жана Курандын жарыгы менен келечегибиздин нурдануусу үчүн; жана ошол түнүбүздүн үрөй учурган коркунучу биз менен таттуу мамиледе болуп, көңүл ачуу үчүн чыккан саякатка айлануусу үчүн; жана тынымсыз өлүм менен өмүрдүн алмашуусундагы жылдар менен кылымдар толкундары үстүндө кепинделген чексиз өлүктөрдү минип алып белгисиз тарапты көздөй атырылып бараткан дүйнөбүз менен жерибизде, терең сырдуу Курандын устаканасында жасалган руханий кеме сыяктуу болгон Ислам акыйкаттарынын ичине кирип, сак саламатта ошол деңиздин үстүнөн сүзүп өтүп, тээ сак саламат жээке чыгып өмүрдүк милдеттерибиздин бүтүүсү үчүн; Ошол деңиздин бороон-чапкындары менен силкинүүлөрү — кино ленталарынын тасмалары сыяктуу сайрандуу саякаттын көрүнүштөрүн кулпуртуп, үрөй учурган коркунучтун ордуна, ал нерселерден сабак алып ой жүгүртүү жана пикир жүргүзүү аркылуу моокум кандырып, ой пикирлерди жаркыратуу үчүн; Жана дагы ошол Курандын акыйкаттары аркылуу, ошол Фуркандын тарбиясы аркылуу напсибиз бизди минбестен, тескерисинче унаабыз болуп, бизди ага миндирип, түбөлүктүү бактылуу өмүрүбүзгө ээ болууга күчтүү бир себепчибиз болуусу үчүн ошол мунаажаттан пайдаланып:
<p class="t_center arabic">لاَ اِلهَ اِلاَّ اَنْتَ سُبْحَانَكَ اِنِّى كُنْتُ مِنَ الظَّالِمِينَ</p>дешибиз керек.<p><span class="arabic">لاَ اِلهَ اِلاَّ اَنْتَ</span> сүйлөмү менен келечегибизге
<span class="arabic">سُبْحَانَكَ</span> сөзү менен дүйнөбүзгө <span class="arabic">اِنِّى كُنْتُ مِنَ الظَّالِمِينَ</span> бөлүгү менен напсибизге Жараткандын мээримдүү назарын бурдурушубуз керек!</p> 

&emsp;&emsp;Корутунду: Ырас, инсандын түзүлүшүн акыйкат жагынан алып караганда: калтырак баскан оорудан көңүлү чөгүп кайгырганы сыяктуу, жердин силкинип титирөөсүнөн жана ааламдын кыямат учурундагы катуу зилзаласынан дагы жүрөгү опкоолжуйт. Микроскоп менен араң көрүнгөн микробдон корккондой эле, чоң жылдыздардан пайда болгон куйруктуу жылдыздардан дагы коркот. Өзүнүн үйүн жакшы көргөн сыяктуу, бул кең дүйнөнү да ошондой сүйөт. Жана өзүнүн кичинекей бакчасын кандай сүйсө, ошол сыяктуу чексиз жана түбөлүктүү болгон Жаннатты дагы ашыктык менен сүйөт. Мына ошондуктан албетте, ушундай бир инсандын Мабуду (сыйынуучусу), Раббиси, коргоочусу, куткаруучусу жана максаты — бүткүл аалам анын көзөмөлү астында, атомдор менен жылдыздар дагы анын буйругу астында болгон бир Зат гана боло алат. Албетте, ошондой бир инсан ар дайым Юнус Алейхиссалам сыяктуу 
<p class="t_center"><span class="arabic">لاَ اِلهَ اِلاَّ اَنْتَ سُبْحَانَكَ اِنِّى كُنْتُ مِنَ الظَّالِمِينَ</span> деп жалбарынууга муктаж.</p>
<p class="t_center arabic">سُبْحَانَكَ لاَ عِلْمَ لَنَا اِلاَّ مَا عَلَّمْتَنَا اِنَّكَ اَنْتَ الْعَلِيمُ الْحَكِيمُ</p>