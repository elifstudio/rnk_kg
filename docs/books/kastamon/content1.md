---
hide:
  #- navigation # Hide navigation
  - toc        # Hide table of contents
---

&emsp;&emsp;Рисале-и Нур шакирттеринен бир жаш хафыз көпчүлүк адамдар сыяктуу: «Мен барган сайын унутчаак болуп баратам, эмне кылайын?» - деп сурады. Мен да ага мынтип айттым: «Мүмкүн болушунча намахрамга (чоочун аялдарга) караба. Анткени Имам Шаафи (Р.А.) айткандай, **«Арамга көз салуу унутчаактыкты алып келет»** деген риваят бар.

&emsp;&emsp;Ооба, ислам чөйрөсүндө арамды кароо көбөйгөн сайын напсинин жаман каалоолору дүүлүгүп, денесинде туура эмес колдонуулар болуп, ысырапкерчиликке кирет. Аптасына бир нече жолу гусул алууга мажбур болот. Мына ушундан улам медицинанын айтуусу боюнча адамдын эстутуму алсырайт.
Ооба, бу кылымда жарым жылаңач кийинүүнүн айынан, өзгөчө климаты ысык болгон бу чөлкөмдөрдө арамга көз салуудан улам жалпы унутчаактык оорусу көбөйө баштады. Көпчүлүк аздыр-көптүр андан даттанышууда. Мына ушул оорунун жалпы көбөйүшү менен хадистерде ишарат кылынган коркунучтуу кабардын жоруму ачыкка чыгууда. Хадисте: **«Акыр заманда Куран хафыздардын көкүрөгүнөн чыгып унутулат»** - деп айтылат. Демек, арамды кароонун айынан бул оору өөрчүп, Куранды жаттоого кээ бир адамдарга бөгөт коюлуп, хадистин айтканы анык болот.