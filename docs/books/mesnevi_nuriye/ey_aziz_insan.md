---
hide:
  #- navigation # Hide navigation
  - toc        # Hide table of contents
---

&emsp;&emsp;Эй, азиз инсан билгин! «Түнгө окшогон жаштык мезгилимде көздөрүм  уйкуда болчу, карылык таңы менен араң ойгондум» деген мааниге келген<span class="arabic"> وَ عَيْنِى قَدْ نَامَتْ بِلَيْلِ شَبِيبَتِى وَ لَمْ تَنْتَبِهْ اِلاَّ بِصُبْحِ مَشِيبِ </span>деген ыр саптары мага да тиешелүү. Анткени, жаштыгымда сергектиктин эң бийик чокусун багындырдым деп ойлочумун. Азыр болсо ал ойгонуу ойгонуу эмес экенин түшүнүп олтурам. Көрсө, уйкунун эң терең кудугунда болгон учурум экен. Ошондуктан, маданияттуулардын сыймыктануу менен көкүрөк каккан ойгоолугу менин жаштыгымдагы «ойгоо» учурума окшош болсо керек.

&emsp;&emsp;Алар уктап жатып, түшүндө кудум ойгоо сыяктуу тегерегиндегилерге түшүн айтып берип жаткан адамга окшош. А чынында түшүндө анын ошол ойгонушу бул уйкунун жеңил пардасынан терең жана калың пардага айланганына ишаарат. Уктап жаткан мындай адам өлүк сыяктуу. Уйку-соонун арасындагы мындай адам башка адамдарды кантип эскерте алат?

&emsp;&emsp;Эй, уктап жатып өзүн ойгоо сезгендер! Дин иштеринде маданияттууларга окшоп шалаакылык көрсөтпөгүлө. Анткени, ортобуздагы сай өтө терең: Аны толтуруп, өткөөл жасай албайсыңар. Же силер да аларга кошулуп кетесиңер, же болбосо адашкандык жолунда буулуп каласыңар.